---
category: blog
layout: post
date: 2019-09-09
#published: false
tags: video_podcast Brandýs-St.Boleslav
title: 'Marek Řebíček o Brandýse - Staré Boleslavi Na palubě s Piráty'
description: 'video podcast, Brandýs-St.Boleslav'
author: Piráti SčK
#authorId: jakub.vaclavovic
image: posts/2019/podcast-rebicek.jpg
---

Marek Řebíček je opoziční pirátský zastupitel v Brandýse nad Labem - Staré Boleslavi, místopředseda středočeského sdružení Pirátů a manažer dřevařské firmy a popularizátor ekologizace topení na české vesnici. 

**Ty jsi šéfem úspěšné firmy. Chápu to správně, že tohle byl ten primární motivátor, to co tě nakoplo a řekl sis "jdu do politiky, tak to dál nemůže fungovat" nebo to bylo něco jiného?**

V principu ano, my jsme bydleli na periferii Prahy, odstěhovali jsme se do pár kilometrů vzdáleného Brandýsa, což není malé město. Ono v očích veřejnosti to vypadá jako nějaká vesnice u Prahy, ale Brandýs je možná 4., 5. největší město ve středních Čechách, má dnes víc než 20 tisíc obyvatel, ale chybí, respektive je na něm velký investiční deficit, a ta blízkost Prahy ho hodně strhává. My když jsme se do Brandýsa přestěhovali, tak jsme doufali ve větší kvalitu života, než jsou okrajově části Prahy, a v něčem to Brandýs naplňuje. Máme tam slušné školství, výborné sportovní aktivity pro děti, ale v takových těch silných věcech, jako je vlastní sociální péče, domov důchodců, sportovní hala, počet mateřských škol selhává. A proto já se o politiku lokální zajímám od té doby, co jsme se přestěhovali, dejme tomu 10 let, a posledních čtyři pět let jakoby aktivněji, a to byl ten důvod, proč kandidovat nebo jako zvednout tam tu pirátskou vlajku.

**Jmenoval jsi několik oblastí nebo několik konkrétních věcí, které by z tvého pohledu bylo dobré v Brandýse řešit. Je tam ještě něco konkrétního nebo co je ta hlavní věc, která bys rád dosáhl?**

My bychom rádi změnili ten pohled těch městských představitelů na to, co Brandýs opravdu do budoucna potřebuje. 50% našich obyvatel odjíždí za prací každý den do Prahy, nemáme žádné radiální spojení s Prahou mimo ty přecpané autobusy na stagnující dálnici. Nemáme žádnou sociální službu po tom, co ti lidé přestávají být soběstační a nestačí už jenom pečovatelská služba. Máme základní školy, kterým chybí sportovní haly, máme dvě sta dětí ročně, které nejsme schopni umístit do mateřských škol. My máme i peníze v Brandýse, zůstatek brandýského účtu se pohybuje někde okolo 200 milionů Kč, a neumíme stavět a to bychom rádi změnili a přinesli nějakou touhu po 30 letech ve svobodě v tom městě ponechat něco, co bude sloužit i dalším generacím. Ne jenom žít z té z kulturní a přírodní podstaty, kterou máme automaticky.

**Co považuješ za svůj/váš největší úspěch?**

Například minulý rok na podzim jsme řešili velký investiční úvěr pro Městské topné kanály v rámci rekonstrukce centrálního zásobování teplem a na poslední chvíli jsme zastavili nevýhodný úvěr ve výši 70 milionů, které si město chystalo vzít od České spořitelny včetně zástavy městského majetku. Je to úspěch celé té spolupracující opozice, kterou se nám podařilo relativně sjednotit. Všímáme si takových věcí, jako velkých připravovaných investici, například čeká nás nová čistírna odpadních vod za skoro sto milionů korun. Zde byl plán města zdražit vodné a stočné a z toho investovat, z výnosů, splátky úvěru, donutili jsme město změnit názor a říct, že je potřeba vybrat si na takovou investici od developerů, protože jejich výstavba vyvolává tu nutnost nové čistírny, ne stávající obyvatelé. Snažíme se mluvit do ochrany přírody. Máme tam velký relativně zachovalý lužní les, Hluchov, kde město má agresivnější plány, co by se s tím dalo dělat. My jsme takoví jakoby "nechte to být" je potřeba být šetrný, těch témat je hodně, ale to co si myslím obecně, že je úspěch, že jsme tu opozici sjednotili, jsme schopni spolu komunikovat, ať jsou to lidi ze STANu, KDU-ČSL i z té proklínané ODS, a prostě říkat té radnici: "Toto není dobrý nápad, zkusme se nad tím zamyslet. Já vím, že vás štveme, ale opravdu tady to nejde všechno dobrým směrem." 

Co se dalšího (ne)děje v Brandýse nad Labem - Staré Boleslavi? Jak Marek vnímá úlohu kraje ve vztahu k městům a obcím? 
Odpovědi naleznete v tomto videu. 

Otázky pro další hosty pište na e-mail stredocesky@pirati.cz.

<iframe width="600" height="338" src="https://www.youtube.com/embed/4dsa0Ruf_RM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
