---
category: blog
layout: post
date: 2019-08-19
#published: false
tags: video_podcast Jinočany komunální_politika
title: 'Na palubě s Piráty s Tomášem Zmudou o Jinočanech'
description: 'video podcast, Jinočany, komunální politika'
author: Piráti SčK
#authorId: jakub.vaclavovic
image: posts/2019/podcast-zmuda.jpg
---

Vítejte na palubě s Piráty, naším dnešním hostem je Tomáš Zmuda. Pirátský zastupitel v obci Jinočany, kde byl po volbách zvolen předsedou finančního výboru a členem sportovní komise. Vystudoval management cestovního ruchu na Vysoké škole obchodní v Praze, potkáte ho při běhu jak v přírodě, tak i na městských půlmaratonech a je hrdým šotoušem.

**Čemu se aktuálně věnuješ? Jaká témata u vás rezonují?**

Jsme malá obec, máme necelé 2000 obyvatel, tzn. naše zastupitelstvo je bez rady, je nás tam 9 a byli jsme jediný kandidující subjekt, takže řešíme spíše obecní problémy. Aktuálně největší z nich, je rozšíření čističky odpadních vod a také stavíme novou hasičskou zbrojnici pro naše dobrovolné hasiče. Dále se u nás chystá výstavba logistického centra, které je sice v souladu s územním plánem, nicméně máme mnoho připomínek od občanů, takže se snažíme vyjednat nějaký konsenzus toho, jak by mělo vypadat logistické centrum na kraji obce přímo vedle pražského okruhu, ale zároveň se podařilo sladit život logistického centra a lidí, co bydlí v těsné blízkosti. To jsou ty větší věci, samozřejmě z těch menších řešíme přemnožené kočky a další drobnosti obecního charakteru.

**Už se za tu dobu, co tam sedíš, přihodilo něco, co jsi opravdu neočekával?**

Vzhledem k tomu, že máme pravidelné porady, scházíme se co 14 dní a máme velmi častá veřejná zastupitelstva, už jsme jich měli 6 od října, což si myslím, že je úctyhodný počet, tak jsme o všem informováni, funguje nám skvěle komunikace i se starostkou a ostatními zastupiteli, takže zatím se nestalo nic, co by mě vyloženě překvapilo.

**Čeho bys chtěl dosáhnout, abys mohl říct: "Jo, tohle je úspěch, to se nám povedlo"?**

Myslím si, že jako předseda finančního výboru jsem hrdý na to, a to děkuji hlavně předchozímu předsedovi, že naše obec je kompletně bez dluhu, nemáme žádné úvěry a máme dostatečný kapitál na účtech. Aktuálně je přes 40 milionů Kč k dispozici na investice, což si myslím, že je dostatečná částka na tak malou obec, jakou jsme. Takže co budu považovat za úspěch, pokud budou stále finance v takto dobré kondici, jako jsou nastaveny.

Jak zlepšit informovanost občanů? Proč by v Jinočanech chtěl žít každý? A co je to vůbec ten šotouš? Dozvíte se ve videu!

Otázky pro další hosty pište na e-mail stredocesky@pirati.cz.

<iframe width="600" height="338" src="https://www.youtube.com/embed/x_KuISUAfY0" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
