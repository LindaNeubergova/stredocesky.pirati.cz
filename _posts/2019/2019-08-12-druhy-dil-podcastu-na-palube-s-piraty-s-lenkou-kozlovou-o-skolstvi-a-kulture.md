---
category: blog
layout: post
date: 2019-08-12
#published: false
tags: video_podcast Příbram kultura
title: 'Druhý díl podcastu Na palubě s Piráty s Lenkou Kozlovou o školství a kultuře'
description: 'video podcast, Příbram, kultura'
author: Piráti SčK
#authorId: jakub.vaclavovic
image: posts/2019/podcast-kozlova.jpg
---
Přinášíme vám druhý díl našeho podcastu Na palubě s Piráty, tentokrát se středočeskou poslankyní Lenkou Kozlovou. 
Lenka je Pirátkou již od roku 2012, má poslaneckou kancelář v Příbrami, kde také zakládala místní sdružení, a to už v roce 2014.

**Jaká je tvá gesce a čemu se aktuálně věnuješ?**

Mojí gescí se stalo školství a kultura. 
Mrzí mě, že kultura má pouze podvýbor ve Výboru pro školství, kulturu a sport, protože si myslím, že si toto téma zaslouží výbor vlastní.
Působím v Podvýboru pro regionální školství, který zahrnuje od školek až po střední školy veškeré školství, avšak dosud příliš nepracoval. 
Předsedám Podvýboru pro mládež a volnočasové aktivity, kam chodí jako stálí hosté členové a nebo představitelé České rady dětí a mládeže, skautu, Pionýra, turistů a snažíme se zde ovlivňovat zákony, které ovlivňují jejich činnost, v jejich prospěch.
Dalším podvýborem je Podvýbor pro náhradní výchovnou péči, tam jsem o to členství vyloženě usilovala, protože to se vztahuje k mé původní profesi - pracovala jsem v dětském domově.

**Máš obrovský záběr. Na čem aktuálně nejvíce pracuješ?**

V poslední době jsem se věnovala více kultuře, a to konkrétně památkovému zákonu. Na něm jsem pracovala už od začátku, co jsem ve sněmovně. 
Také jsem se hodně věnovala příspěvkovým organizacím, kde se mi podařilo předložit vlastní zákon, který se jich týká. 
Ikdyž na tom pracuji více než rok, tak to vyšlo tak, že když jsme ho dopracovali a dali jsme ho do paragrafového znění, přišla ta aféra s odvoláním ředitele Národní galerie a muzea v Olomouci, takže to vypadalo, že jsme populisté a že předkládáme zákon, který se toho týká. 

**S jakými překážkami se při své práci setkáváš a jak se ti s nimi daří se vypořádávat?**

Nejhorší je nedostatek času, protože někdy člověk potřebuje dělat více věcí najednou a je strašně těžké vybrat, kterou udělat dřív a kterou odložit a koho pozvat dřív a komu dát šanci přístě atd.

**Kdyby jsi ze své pozice mohla změnit 3 zákony nebo vyhlášky, jaké by to byly?**

Asi bych chtěla něco v té kultuře. A to sice, aby 2 % z příjmu státu šly na kulturu a aby 1 % z rozpočtu u velkých staveb mohlo jít na umění ve veřejmén prostoru - na nějaké sochy, artefakty atd. Nebo ve velkých stavbách, které jsou určené pro veřejnost, jako jsou různé kulturní stánky nebo dejme tomu i nádraží, aby i u toho mohli být umělci a mohli ten prostor nějak ozvláštnit a doplnit.

Více ve videu níže. 

Otázky pro další hosty pište na e-mail stredocesky@pirati.cz.

<iframe width="600" height="338" src="https://www.youtube.com/embed/sSdpmgpIZcA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

