---
category: blog
layout: post
date: 2019-08-26
#published: false
tags: video_podcast Kutná_Hora komunální_politika
title: 'Štěpán Drtina, radní Kutné Hory, je hostem Na palubě s Piráty'
description: 'video podcast, Kutná Hora, komunální politika'
author: Piráti SčK
#authorId: jakub.vaclavovic
image: posts/2019/podcast-drtina.jpg
---

Dnešním hostem dalšího dílu ze série podcastů s názvem Na palubě s Piráty je Štěpán Drtina, místopředseda Pirátů ve Středočeském kraji. Působí v Kutné Hoře, kde se po komunálních volbách stal radním z gescí kultura a památková péče, je předsedou památkové komise a dále v rámci své agendy řeší například stavbu skateparku či zřízení institutu městského architekta a také přípravu participativního rozpočtu. 

**V čem vidíš přínos existence funkce městského architekta funkce?**

Jednak jsou dvě úrovně, můžeme se bavit o památkové péči, která v Kutné Hoře musí být rozvinutější než v jiných městech, nebo naopak o nové výstavbě tak, aby veškeré nové budovy, stavby, opravy, zapadaly celkově do koncepčního rámce výstavby v Kutné Hoře. 

**Takže chápu to správně, že motivací pro zavedení té funkce byly nějaké přebujelé snahy o to stavět tak, jak byste si úplně v Kutné Hoře nepředstavovali?**

Spíš v tom ohledu, že některé například renovace či opravy se neděly zcela v souladu s historickým významem Kutné Hory. 

**Nejsi ve funkci ještě tak dlouho, ale už určitě velký kus práce za tebou je. Co považuješ za největší úspěch, co se vám nejvíc povedlo?**

Hned z kraje volebního období se nám povedlo více otevřít radnice lidem, když jsme poprvé v historii Kutné Hory prosadili zveřejňování důvodových zpráv z rady a zastupitelstva, následně pod naším vedením pracovaly komise a pracovní skupiny poslední půlrok na tvorbě ucelenějšího grantového systému v oblastech kultury, památek, vzdělávání a sportu. 
Tento výsledek povede k lepšímu nakládání s veřejnými financemi a spravedlivějšímu rozdělování peněz, tak aby byly efektivně využity. 

**Co dalšího je teď na řadě, aby Kutná Hora byla lepší městem k životu?**

Už jsem mluvil o skateparku, to je věc, která probíhá teď. Další věc je příprava participativního rozpočtování, kdy občané budou moci dát své návrhy na zlepšení některých věcí podle předem určeného klíče, tudíž z nějakého rozpočtu a plánu, následně v hlasování občanů Kutné Hory bude ten konkrétní projekt vybrán. 
Dále komise životního prostředí pracuje v souladu s moderními ekologickými trendy, kdy v některých lokalitách Kutné Hory chceme postupovat podle doporučení Ministerstva životního prostředí a upravovat trávníky tak, aby se nesekaly vždycky na "durch", jak se říká, ale například zadržely více vody a bujel život v krajině. 
Stejně tak bychom rádi, aby na všech akcích, které pořádá Kutná Hora, byly k dispozici ne plastové kelímky, ale klasické zálohové. 
To jsou takové ty drobnosti, které dají všem lidem najevo, že to s ochranou krajiny myslíme vážně. 

Má Kutná Hora stejné problémy s turismem jako Český Krumlov? Jak to klape v koalici složené ze šesti politických subjektů? Proč je Hlavní nádraží v Kutné Hoře odstřižené od centra a v čem bychom se mohli inspirovat od předků? To vše a ještě více ve videu!

Otázky pro další hosty pište na e-mail stredocesky@pirati.cz.

<iframe width="600" height="338" src="https://www.youtube.com/embed/hFrs74rxb-c" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
