---
category: blog
layout: post
date: 2020-01-28
#published: false
tags: tisková_zpráva Kutná_Hora školství
title: 'Kutnohorsko získá 200 mil. Kč na zvýšení kvality vzdělávání!'
description: 'tisková zpráva, Kutná Hora, školství'
author: Klára Kocmanová
authorId: klara.kocmanova
image: posts/2020/eduzmena_vitek.jpg
---

**Praha, 28. ledna 2020** - Dnes bylo na tiskové konferenci v Praze oznámeno, že se Kutnohorsko stává vybranou lokalitou pro pilotní projekt Nadačního fondu Eduzměna. Místostarosta Kutné Hory Vít Šnajdr (Piráti) představil očekávání, s jakými do projektu vstupuje a jak vnímá dosavadní spolupráci. Byly představeny i konkrétní kroky, které region čekají.


Nadační fond Eduzměna představil pětiletý projekt, jehož cílem je ve vybraném regionu zvýšit kvalitu vzdělávání. Spolupráce začala již minulý rok, kdy bylo vybráno osm regionů podle obdobných výsledků ve vzdělání žáků, rozvodovosti a podobných souvisejících ukazatelů. Do dalšího kola postoupily ty oblasti, z jejichž strany byl projeven zájem o spolupráci - Semilsko, Přešticko a Kutnohorsko. Na samotnou realizaci byl nakonec vybrán kutnohorský region. Zbylé regiony, které pro projekt nebyly vybrány, z něj budou moci po celou dobu čerpat znalosti a materiály. V rámci implementace projektu budou probíhat i setkání s pedagogy a definice potřeb, které jsou pro reformu vzdělávání nezbytné.


> „Těší nás, že se pilotní projekt Eduzměny odehraje právě u nás. Víme, že je to běh na dlouhou trať a přestože výsledky našich žáků rozhodně nepatří v celorepublikovém srovnání k nejhorším, chceme to zlepšit. Včetně faktu, že u nás průměrně 4 % žáků nezískají ani základní vzdělání a předčasně odcházejí ze školy. Uvědomujeme si, že jsme v našem úsilí narazili na určitý strop, a proto nám nabídka spolupráce s Eduzměnou dává velký smysl. Chceme, abychom u nás měli šťastné a motivované školáky a aby ze škol vycházeli mladí lidé, kteří budou v životě úspěšní, ať už se rozhodnou pro jakoukoli profesní dráhu,” uvedl místostarosta Kutné Hory Vít Šnajdr.
