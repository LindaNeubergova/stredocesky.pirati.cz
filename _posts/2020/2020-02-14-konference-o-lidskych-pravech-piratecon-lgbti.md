---
category: blog
layout: post
date: 2020-02-14
#published: false
tags: akce LGBT
title: 'Konference o lidských právech PirateCon LGBTI'
description: 'akce, LGBT'
author: Mediální odbor
#authorId: marek.rebicek
image: posts/2020/kopriva.jpg
---

Víte, že před samotnou změnou pohlaví v České republice se musíte nechat sterilizovat? Víte také, že české stejnopohlavní páry nemají shodná práva jako páry skládající se z odlišných pohlaví? Zkrátka a jasně: Jak jsme na tom v oblasti LGBTI?

Těmto a dalším tématům se budeme věnovat na konferenci PirateCon LGBTI, která se koná v sobotu 15. února od 10:00, v pražském Pirátském centru (PiCe), Na Moráni 360/3, Praha 2. Konferenci zaštiťuje poslanec František Kopřiva, který se dlouhodobě zasazuje o změny v oblasti lidských práv.

Proč je téma důležité? 
> „Hovořit o úřední změně pohlaví na pohlaví na politické půdě je v současné době nutné hlavně kvůli zastaralosti české legislativy v této oblasti.  České právo je zde v rozporu s rozsudkem Evropského soudu pro lidská práva a s rozhodnutím Evropského výboru pro sociální práva. Česká republika tak porušuje nejen právo na zdraví vlastních občanů, ale i mezinárodní smlouvy. Vláda ČR, ač odpovědnost leží na ni, situaci nijak neřeší a potřebná změna legislativy je tak v nedohlednu.“ 
tvrdí organizátorka konference Bára Soukupová.

> „Zákon je v současné době stále zablokovaný v 1. čtení. Je to dnes již více než rok a půl od předložení návrhu zákona a rok od posledního přerušení rozpravy. Jsme tedy v paradoxní situaci, kdy většina společnosti manželství stejnopohlavních párů podporuje, ale Sněmovna strká hlavu do písku. V prvním čtení se o našem návrhu jednalo dvakrát po čtyřech hodinách, ale kvůli obstrukcím oponentů se ani nedostalo na hlasování. Tím se bohužel mimo jiné podporuje obecný stereotyp, že zákonodárci nepracují.“ 
vyjadřuje se k aktuální situaci František Kopřiva.

Událost tak bude sloužit jako platforma pro vyjádření zásadních myšlenek odborníků jako jsou legislativci, sociologové nebo právníci, na straně jedné, a lidé s osobní zkušeností, na straně druhé. Hlavními tématy jsou manželství pro všechny, trans * tématika, intersex a umělé oplodnění pro single a lesbické ženy. Ke každému tématu zazní osobní zkušenosti, shrnutí dosavadní praxe, právní aspekty, možná rizika, zkušenosti ze zahraničí s následnou diskuzí, která by měla přispět k nastavení budoucího postoje Pirátů k danému tématu.

Zajímá Vás některé z témat? Máte co říct? Jste zvědavý/á? Pak se přijďte prát, diskutovat anebo jen poslouchat. Konference je určena pro všechny, kterým nejsou lhostejná lidská práva v Česku. Protože práva LGBTI+ osob jsou lidská práva.
