---
category: blog
layout: post
date: 2020-05-17
#published: false
tags: komunální_politika komentář
title: 'Matouš Vanča: Stát vezme na pomoc postiženým krizí 11 % příjmů obcím, aniž by jim to sdělil, natož s nimi konzultoval'
description: 'komunální politika, komentář'
author: Matouš Vanča
#authorId: daniel.netusil
image: posts/2020/vanca.jpg
---

Neděli trávím jakožto komunální zastupitel na vsi tak, že od 11 do 13 držím hlídku u kontejnerů na velkoobjemový odpad, aby tam lidi neházeli, co tam nepatří, a pak jdu na hřbitov měřit a počítat hroby kvůli přípravě nového pohřebního řádu.

Každý den, pracovní i víkendový, v tomto státě tisíce komunálních politiků na malých obcích vykonávají v podstatě dobrovolnickou činnost ve prospěch místního společenství, aniž by stát nějak zvlášť napomáhal. Nyní se paní ministryně financí (navzdory výslovnému ujišťování premiéra, že na příjmy obcí se sahat nebude) rozhodla financovat pomoc postiženým krizí tak, že obcím sebere 11 % příjmů, aniž by se obtěžovala to samosprávám byť jen sdělit, natož to s nimi dohodnout. Štědrá a laskavá pomoc z peněz někoho jiného je totiž z jejího pohledu ideální řešení.

Nejvíc mne ale rozčílila ta obhajoba poté, co se samosprávy ozvaly. Paní ministryně pravila, že podle modelů obce snesou i 15% výpadek příjmů bez zadlužování, takže je to v pořádku.
Tomu říkám dokonalá argumentace! "Slavný soude, já jsem sice poškozenému ten obnos odcizil, ale modely mi ukázaly, že to poškozený snese a že jsem mohl odcizit i trochu víc. Takže o co vám, slavný soude, vlastně jde?"

V kontextu toho, že stát nejspíš vyhodí peníze do kanálu koupí Smartwings, což nedává žádný smysl ekonomický či strategický, je nespravedlnost vůči obcím skutečně DONEBEVOLAJÍCÍ. Navrhuji, aby se Svaz měst a obcí a Sdružení místních samospráv registrovaly jako aerolinky a hned se ukáže, jak upřímný je stát. Jak upřímná je paní ministryně, to už se myslím ukázalo.
