---
category: blog
layout: post
date: 2020-05-18
#published: false
tags: kultura komentář
title: 'K Mezinárodnímu dni muzeí a galerií - deset důvodů, proč je navštívit'
description: 'kultura, komentář'
author: Mediální odbor/Lucie Cirkva Chocholová
#authorId: stepan.drtina
image: posts/2020/lucie.jpg
---

Dnes se slaví Mezinárodní den muzeí a galerií. A k této příležitosti vám vedoucí krajského expertního týmu pro kulturu a současně kandidátka do krajského zastupitelstva Lucie Cirkva Chocholová sepsala 10 důvodů, proč je dobré občas muzea nebo galerie navštívit. 🖤🏴

1. Návštěva muzea a galerie vás vždycky změní. Při návštěvě takového objektu počítejte s tím, že vaše já bude před a po návštěvě jiné. Míra rozdílu se rovná intenzitě zážitku.

2. I když jsou venku nepříjemné teploty (zima/vedro). V muzeu je pořád krásně. Je třeba tam díky vystaveným předmětům udržovat stálou teplotu.

3. Obvykle tam nenarazíte na davy lidí. Pokud si samozřejmě k návštěvě nevyberete den, kdy je vstupné zdarma nebo se koná slavnostní zahájení/otevření. Prakticky kdykoliv je tam něco zadarmo, je tam plno. Za návštěvu muzea nebo galerie se tedy vyplatí zaplatit.

4. Jedná se o efektivní poměr cena - výkon. Za poměrně nízké ceny si můžete vybírat z rozsáhlé nabídky znalostí a zážitků.

5. Návštěvu zvládnou i fyzicky méně zdatní jedinci. Je to činnost nenáročná a nevyžaduje náročnou přípravu či větší investice. Navíc ve větších muzeích a galeriích jsou připravené odpočinkové zóny či kavárny.

6. Zlepšíte si sociální status. Od pravidelného návštěvníka muzeí a galerií společnost jaksi očekává určitou míru vzdělanosti a tak k vám bude přistupováno.

7. Pro singles je to příležitost k seznámení. Docela dost návštěvníků v muzeích a galeriích tvoří jednotlivci.💕

8. Potkáte převážně mile naladěné osoby. Většina obsluhujícího personálu jsou důchodci či studenti, které jejich práce baví.

9. Když už narazíte na nepříjemnou kustodku, tak vám to rozhodně pomůže k vašemu osobnímu růstu, kdy se můžete slušně naučit řešit konflikty.

10. Když si takové prostředí oblíbíte, je to jako droga. Začne vám chybět tak jako mně a třeba vás to bude inspirovat, např. k doplnění tohoto desatera.
