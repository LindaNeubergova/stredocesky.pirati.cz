---
category: blog
layout: post
date: 2020-02-18
#published: false
tags: kauzy
title: 'Piráti spustili nový web mapující vyšetřování kauzy OKD'
description: 'kauzy'
author: Mediální odbor
#authorId: marek.rebicek
image: posts/2020/OKD.jpg
---

Držíme se hesla "pusťte nás na ně". 🏴 Piráti spustili nový web mapující [vyšetřování kauzy OKD](https://okd.pirati.cz/)!

Informovat bude o závěrech parlamentní vyšetřovací komise, jejíž vznik Piráti v minulosti iniciovali a vedl ji pirátský poslanec Lukáš Černohorský. Výsledkem bylo mj. podání trestních oznámení celkově na 14 osob. 

Nový web přináší jeho návštěvníkům jednodušší orientaci ve spletité kauze OKD a zároveň na něm budou přibývat veškerá nová zjištění. „Původně byla závěrečná zpráva veřejnosti přístupná pouze na webu Poslanecké sněmovny jako tisk 3516, ale skoro nikdo ho tam nemohl najít. Samotná zpráva je navíc pro běžného občana hodně podrobná. Proto se Piráti rozhodli práci vyšetřovací komise včetně nových zjištění prezentovat v uživatelsky příjemnějším prostředí. Ty nejdůležitější okamžiky jsou přehledně zpracovány do interaktivní časové osy. Pokud návštěvníka zajímá jen určitá část kauzy, může si přečíst kratší verzi, pokud bude chtít více informací, může přejít do podrobnější části,” představuje web Lukáš Černohorský. 

Kauza se dotýká zhruba 100 tisíc nájemníků žijících ve 44 tisíci bytech OKD, které nově vlastní švédská společnost Heimstaden. „O zjištění vyšetřovací komise se zajímají i švédská média, jímž jsem odpověděl na otázky týkající se dalšího postupu ze strany českého státu. Dle našich posudků byl totiž převod bytového fondu v roce 1990 v rozporu s tehdejšími zákony. Stát by se tak mohl domáhat zneplatnění tohoto převodu bytů. Soud by měl dát jasné stanovisko, zda-li toto rozhodnutí z roku 1990 bylo platné či nikoliv,” komentuje situaci Černohorský.
