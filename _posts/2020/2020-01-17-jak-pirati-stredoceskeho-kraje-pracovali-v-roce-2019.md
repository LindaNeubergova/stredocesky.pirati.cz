---
category: blog
layout: post
date: 2020-01-17
#published: false
tags: komunální_politika
title: 'Jak Piráti Středočeského kraje pracovali v roce 2019?'
description: 'komunální politika'
author: Piráti SčK
#authorId: jakub.vaclavovic
image: posts/2020/medailonky_zastupitele.jpg
---

Co se podařilo Pirátům za uplynulý rok ve Středočeském kraji a v Poslanecké sněmovně?
Přinášíme vám stručný přehled.


V **Benešově**, ve kterém máme neuvolněného radního Daniela Netušila: 

🏴 Prosadili jsme živé vysílání a video záznamy ze zastupitelstva.

🏴 V rámci koalice jsme splnili programový bod: prodloužení otevírací doby úřadu.

🏴 Stejně tak jsme prodloužili letní otevírací dobu na Koupadlech.

🏴 Podpořili jsme zavedení menších autobusů v MHD.

🏴 Během akce Ukliďme Česko jsme pečovali o Benešovský potok a Klášterku.

🏴 Na podzim jsme zasadili stromy u plaveckého bazénu.

🏴 Podpořili jsme transparentní výběrová řízení na jednatele MěSZ a KIC, a také ředitele příspěvkových organizací.

🏴 Zasloužili jsme se o budoucí energetický management města, na které město zažádalo dotaci.

🏴 Společně s ostatními stranami v koalici jsme snížili provozní výdaje města.

🏴 Podpořili jsme odkoupení budovy bývalé soukromé ekonomické školy.

🏴 Realizovali jsme výběrová řízení na členy komisí rady města a dozorčích rad městských s.r.o. Iniciovali jsme vznik komise pro národnostní menšiny a komise pro infrastrukturu. Ve všech těchto komisích máme své členy a v některých své předsedy.

🏴 Oproti předpokladům se město nezadlužilo, nebylo čerpáno z dříve avizovaného úvěru.

🏴 Díky naší iniciativě v Benešově vlála Kurdská vlajka. Tímto gestem město Benešov vyjádřilo solidaritu s Kurdy a také lítost nad všemi oběťmi vojenské agrese.

🏴 Podpořili jsme vznik pozice městského zahradníka.


Co se nám podařilo v **Kutné Hoře**, kde je místostarostou Vít Šnajdr a radní Štěpán Drtina?

🏴 Zavedli jsme pozici městského architekta.

🏴 Prosadili jsme zveřejňování důvodových zpráv.

🏴 Zasadili jsme se o revizi grantového systému.

🏴 Zavedli jsme Žákovský parlament ve spojení s participativním rozpočtováním.

🏴 Třikrát jsme uklízeli Kutnou Horu.

🏴 Dvakrát jsme uspořádali benefiční koncert pro Psí útulek Kutná Hora.

🏴 Uspořádali jsme veřejné schůze nejen v Kutné Hoře, ale také v Čáslavi a ve Zruči nad Sázavou.


Co se doposud povedlo v **Jinočanech**, kde je zastupitel Tomáš Zmuda?

🏴 Zvyšujeme kapacitu čističky odpadních vod.

🏴 Schválili jsme výstavbu hasičské zbrojnice přestavbou již nevyužívané vodárny.

🏴 V soutěži Vesnice roku ve Středočeském kraji jsme vyhráli Bílou stuhu za činnost mládeže a 600 tisíc Kč k tomu.

🏴 Zavedli jsme Mobilní rozhlas.


Co se podařilo v **Příbrami** se zastupitelem Antonínem Schejbalem?

🏴 Zavedli jsme reuploadování streamu ze schůzí městského zastupitelstva.

🏴 Uspořádali jsme Pirátskou párty v centru města.

🏴 Iniciovali jsme zřízení legální graffity stěny.

🏴 Uklidili jsme Příbram v rámci akce Ukliďme Česko.


Další pirátské komunální zastupitele máme v Brandýse nad Labem-Staré Boleslavi - Patricka Zandla a Marka Řebíčka, dále zastupitelku z Krnska Dominiku Michalidu, zastupitele Úval Jana Černého (zvolen za spolek PRO Úvaly), zastupitele z Černošic Michala Trešla a Marka Jeřicha a v neposlední řadě také zastupitelku Moniku Keřkovou z Ohrobce, o jejichž práci vás budeme informovat průběžně.


Co se podařilo Pirátům ve **Sněmovně**, kde středočeský kraj reprezentuje Ivan Bartoš, František Kopřiva a Lenka Kozlová?

🏴 Prosadili jsme zákon o právu na digitální službu – tzv. digitální ústavu a další podpůrné zákony.

🏴 Znemožnili jsme politikům kumulovat více platů a zabránili skokovému nárůstu platů poslanců.

🏴 Spustili jsme Otevřenou sněmovnu a kalkulačku sociálních dávek.

🏴 Ubránili jsme příspěvky pro zdravotně postižené na vozidlo.

🏴 Prosadili jsme snadnější změnu telefonního operátora.

🏴 Prosadili jsme zvýšení minimálního měsíčního limitu pro maminky u rodičovského příspěvku.

🏴 Rozšířili jsme registr smluv i na firmu ČEZ a další státní podniky.

🏴 Vyšetřili jsme kauzu OKD a podali 14 trestních oznámení.

🏴 Předešli jsme kolapsu státních maturit.

🏴 Usnadnili jsme vymáhání náhrady škody po úřednících.

🏴 Zavedli jsme kontrolu docházky poslanců na jednání Parlamentu.

🏴 Pomohli jsme zastavit plošné užívání jedu Stutox II na hraboše.

🏴 Zjednodušili jsme místní referenda.

🏴 Zmírnili jsme podmínky pro domácí vaření piva.

🏴 Zjednodušili jsme práce soudních tlumočníků a zajistili zlepšení kvality znaleckých posudků (věříme, že brzy projde sněmovnou).

🏴 Schválili jsme nominační zákon, který omezuje praxi politických trafik ve státních firmách.

🏴 Zabránili jsme obsazení Rady České tiskové kanceláře Michalem Semínem za SPD.

🏴 Posvítili jsme si na byznys a přijali opatření proti části směnárníků a taxikářů, kteří podvádí.

Část věcí nám také ve Sněmovně čeká na projednání, protože legislativní proces trvá jeden až dva roky:

🏴 Krajská působnost exekutorů a slučování exekucí k jednomu exekutorovi.

🏴 Nezávislost státních zástupců.

🏴 Legální pěstování několika rostlin konopí a uchovávání jeho menšího množství.

🏴 Založení firmy za 1 den.

🏴 Zřízení vyšetřovací komise k vlivu Číny a Ruska na český politický systém.

🏴 Uzákonění rovného manželství pro osoby stejného pohlaví.

🏴 Vyšší účast pojištěnců na správě jejich zdravotní pojišťovny.

🏴 Omezení vlivu autorských svazů jako OSA.

🏴 Veřejný rejstřík konečných vlastníků firem, který by předešel kauzám typu Čapího hnízda.

🏴 Rozšíření působnosti NKÚ na obce a státní firmy.

🏴 Zlepšení zákonů regulujících Airbnb a další digitální platformy.

🏴 Bezplatná dostupnost technických norem, které jsou závazné.

🏴 Elektronický stavební deník u veřejných zakázek.


Co nám vládnoucí většina zařízla?

🏴 Zrušení povinného přimíchávání biopaliv.

🏴 Zastavení dotací pro Agrofert holding.

🏴 Omezení výjimek pro hnědouhelné elektrárny, které znečišťují vzduch.

🏴 Dovolit vodákům dát si legálně dvě piva.

🏴 Zrušení EET pro neplátce DPH (zavedení 3. a 4. vlny nyní řešíme u Ústavního soudu).

🏴 Zrušení či snížení daně z nabytí nemovitosti.

🏴 Rozklikávací rozpočet státu, který jsme už realizovali v Praze a Mariánských lázních.

🏴 Zachování široké ochrany úředníků ve služebním zákoně.

🏴 Snížení daňové zátěže zaměstnanců o 5 160 Kč ročně.

🏴 Odmítnutí nesmyslné směrnice EU o copyrightu, která ohrožuje svobodu internetu.

U Ústavního soudu jsme neuspěli, ale bojujeme dál:

🏴 Omezení šmírování telefonů a na internetu.


A na čem dál pracujeme a co plánujeme?

🏴 Valorizace platů učitelů na 130 procent průměrné mzdy.

🏴 Sankce proti představitelům režimů, které pošlapávají lidská práva.

🏴 Zvýšení příjmů státu díky regulaci veřejných domů.

🏴 Opatření proti daňovým rájům.

🏴 Vedle toho vládu kontrolujeme v bezpočtu kauz (např. obsazení ředitele Českých drah, kauza investic ČEZu v Bulharsku, příprava Národního investičního plánu, ovlivňování soudců, manipulace s příslušností úřadů šetřících střet zájmů Andreje Babiše, nelegální billboardy na D1).

🏴 Ve Sněmovně i jinde spolupracujeme aktivně s jinými politickými stranami tam, kde se programově překrýváme nebo když to situace vyžaduje.


O všech úspěších i výzvách pravidelně a otevřeně informujeme nejen v aktualitách na [hlavní stránce Pirátů](www.pirati.cz/aktuality), ale i [stránce Středočeských Pirátů](https://stredocesky.pirati.cz/) a na dvou speciálních webech [Piráti pracují](www.piratipracuji.cz) a [pirati.cz/vysledky](https://www.pirati.cz/vysledky/), které v blízké době čeká velký update.

Držíme kurz! 
