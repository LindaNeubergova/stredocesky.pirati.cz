---
category: blog
layout: post
date: 2020-06-09
#published: false
tags: krajská_politika zdraotnictví
title: 'Hejtmanka Jermanová se ráda podepisuje'
description: 'krajská politika, zdravotnictví'
author: Ondřej Klimeš
#authorId: jana.skopalikova
image: posts/2020/hejtmanka.jpg
---

Když na začátku června středočeská hejtmanka Jaroslava Pokorná Jermanová (a také místopředsedkyně ANO – na to by se nemělo zapomínat) na tiskové konferenci prohlásila, že by klidně podepsala petici Pirátů na podporu záchranářky Brožové, vypadalo to jako špatný vtip. Nyní se ale ukazuje, že hejtmanka už Veronice Brožové něco podepsala. Konkrétně trestní oznámení, proti kterému naše petice směřovala. Zdá se vám to zamotané a neuvěřitelné? Gratulujeme, pochopili jste to správně.

Absurdit je v tomto případu ale ještě více. Na přímé dotazy novinářů, na koho její trestní oznámení míří, hejtmanka několikrát odpověděla, že ne na paní Brožovou, ale pouze na článek. To je samozřejmě nesmysl. Článek nemůže policie obvinit ze šíření poplašné zprávy podle paragrafu 357 odstavce 1 trestního zákoníku a soud ho nemůže poslat až na dva roky do vězení. V tomto bodě ale už nyní máme naštěstí jasno. Paní Jermanová jednoduše lhala. Na webu středočeského kraje totiž úřad zveřejnil plné znění trestního oznámení na web nasregion.cz a jmenovitě na záchranářku Brožovou.

Jak už asi víte, policie toto trestní oznámení odložila. Méně už se ale psalo o tom, že nikdo z vyšetřovatelů ani Veroniku Brožovou nekontaktoval. Oznámení bylo natolik absurdní, že to zjevně nebylo potřeba. Důvěryhodnosti mu asi v očích policie asi nepřidal ani dopis opět podepsaný hejtmankou, ve kterém svoje trestní oznámení sama zpochybňuje.
Přesto toto všechno, přes prokázané lži, přes zjevnou snahu zamezit médiím šíření důležitých informací, by ale chtěla mít paní hejtmanka poslední slovo. Odložení trestního oznámení totiž okomentovala tak, „že se podařilo prokázat, že záchranáři skutečně potřebné vybavení osobními ochrannými prostředky měli“. To ale opět není pravda. Dokládá to i bývalý středočeský záchranář Petr Tomáš, který se spolu s dalšími podílel na dodávkách ochranných pomůcek svým kolegům v době jejich největšího nedostatku: 
> „Sehnal jsem darem štíty od Josefa Průši. Když jsem je distribuoval, mluvil s mnoha středočeskými záchranáři a VŠICHNI mi nedostatek ochranných pomůcek potvrdili.“
