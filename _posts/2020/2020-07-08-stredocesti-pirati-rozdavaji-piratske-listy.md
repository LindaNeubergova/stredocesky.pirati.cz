---
category: blog
layout: post
date: 2020-07-08
#published: false
tags: krajské_volby pirátské_listy
title: 'Středočeští Piráti rozdávají Pirátské listy'
description: 'krajské volby, pirátské listy'
author: Tereza Vovesová
#authorId: ivan.bartos
image: posts/2020/rozdavani.jpg
---

Od pondělí 22. 6. 2020 mezi vás distribuujeme prví letošní vydání Pirátských listů. Vyzvednout si je můžete například v Mladé Boleslavi, Nymburce, Poděbradech, Příbrami, Benešově, Kolíně, Kutné Hoře, ale i v mnoha dalších městech středních Čech na našich stáncích, kde vám je rádi předají naši členové, příznivci nebo samotní kandidáti do krajského zastupitelstva a senátu. K zastižení jsou naši „kameloti“ také v Praze na vybraných místech.

> „Je to takový náš pravidelný kolorit“, říká Adéla Šípová, kandidátka na senátorku za obvod Kladno a dodává: „Zpravidla dvakrát do roka vydáváme Pirátské listy, ve kterých informujeme občany o dění v regionech, ve kterých žijí a o naší práci v těchto místech. Zároveň si v listech lidé můžou přečíst informace o práci Pirátů v Poslanecké sněmovně a Senátu. Protože Pirátské listy rozdáváme my sami, mají lidé možnost se nás případně zeptat na podrobnosti.“

A o čem se tentokrát v Pirátských listech dočtete? V první řadě se vám představí naši kandidáti do krajských voleb, které nás čekají letos v říjnu. Kandidáti vám představí svoje vize, ze které by rádi prosadili ve Středočeském kraji a řeknou vám něco o sobě. Je zde také rozhovor s kandidáty do senátu, který vám přiblíží, kdo jsou a co konkrétně by v senátu chtěli prosadit.

V případě, že jste nás nepotkali a máte zájem si noviny přečíst v online verzi, jsou ke stažení [zde](/assets/files/PL_stredocesky_2020.pdf).
V Benešově také rozdáváme místní přílou Pirátský benešov, ke stažení [zde](/assets/files/PL_stredocesky_benesov_2020.pdf).
