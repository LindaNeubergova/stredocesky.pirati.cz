---
category: blog
layout: post
date: 2020-06-01
#published: false
tags: komunální_politika Příbram
title: 'Antonín Schejbal: Z restartu finančního výboru se nesmí stát čistka nepohodlných členů'
description: 'komunální politika, Příbram'
author: Antonín Schejbal
authorId: antonin.schejbal
image: posts/2020/tony.jpg
---

Původně nekonfliktní bod květnového jednání zastupitelstva se nakonec změnil ve značně kontroverzní událost. Odvolání celého finančního výboru se dá považovat za nelogické a těžko obhajitelné. Jediným vysvětlením může být skrytý záměr na odstranění nepohodlných členů tohoto výboru. Zdali je tomu tak se ukáže na následujících jednáních zastupitelstva. 

Za velice nešťastné by se dalo považovat, kdyby o členství přišel Václav Dvořák, nejlepší ekonom, kterého kdy město mělo. Tento někdejší zastupitel a správce městské kasy dokázal během svého působení dostat městský rozpočet do kladných čísel a našetřit přibližně 200 milionů korun pro své nástupce.  

Tyto peníze budou v nejbližší době hrát zásadní roli.  Vzhledem k současné situaci s jejími ekonomickými důsledku je přirozené počítat se schodkovým hospodařením. Schodek městského rozpočtu by však měl být v únosné míře. Přestože už situace ohledně pandemie vypadá velice pozitivně, není zcela jasné, zdali se nám podařilo tuto krizi vyřešit a je potřeba být připravený i na riziko potencionální druhé vlny. 

Jako Piráti jsme se rozhodli do finančního výboru opět nominovat ekonoma Jana Poskočila, který patřil k aktivním členům nedávno rozpuštěného výboru. Jako předsedu jsme se rozhodli znovu nominovat zastupitele a dlouholetého člena fin. výboru Marka Školouda.
