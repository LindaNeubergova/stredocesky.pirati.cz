---
category: blog
layout: post
date: 2020-05-11
#published: false
tags: covid19 Benešov
title: 'Daniel Netušil: Lidé v Benešově se spojili v boji proti koronaviru'
description: 'covid19, Benešov'
author: Daniel Netušil
authorId: daniel.netusil
image: posts/2020/dan-benesov.jpg
---

Jak to již bývá, pravý charakter lidí se většinou ukáže až ve chvíli, kdy jsou vyvedeni z komfortní zóny a nastane nějaká krizová situace, které musí čelit. V našem případě je to momentálně krize “koronavirová”.

Jsem velmi rád, že v této době Benešáci ukázali, jak jim na ostatních záleží. Dokázali se spojit, podat pomocnou ruku všude, kde bylo potřeba, ale také nejrůznějšími způsoby děkovat lidem, kteří nám denně pomáhají v první linii. 

Chtěl bych tímto poděkovat všem, kteří se v této nelehké době jakkoliv zapojili. Například šili a distribuovali roušky, tiskli ochranné štíty, nakupovali pro lidi, kteří si sami nakoupit nemohli, roznášeli informativní letáky, zapojili se do distribuce dezinfekce a mnoho dalšího.

Po celou dobu této výjimečné situace jsem se setkával s obrovskou energií a chutí pomoci. Lidé mi denně psali, jak se mohou zapojit do dobrovolnické činnosti, které město organizovalo, kam je potřeba přinést ochranné pomůcky, radili a dávali podněty pro to, co by se dalo dělat lépe a podobně.

Také děkuji mé krevní skupině, kterými jsou muzikanti, jenž se snažili a stále snaží svým hraním obveselovat a zpříjemňovat lidem nelehké chvíle způsobené omezením pohybu osob a dalšími omezujícími opatřeními. 

Díky této energii, snaze pomoci a vděčnosti se lidé spojili a vytvořila se tak komunita, kterou jsem v Benešově zatím nezažil. Moc jí fandím a doufám, že si udrží svoji aktivitu a pospolitost i nadále.

Benešove, díky, že jsi mi ukázal, že jsme město, které neztratí svoji tvář ani v těžkých dobách.
