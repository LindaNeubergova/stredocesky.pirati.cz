---
category: blog
layout: post
date: 2020-09-02
#published: false
tags: krajské_volby senátni_volby Jiří_Snížek
title: 'Pirátský kandidát na hejtmana projede na kole celý kraj'
description: 'krajské volby, senátní volby, Jiří Snížek' 
author: Piráti SčK
#authorId: jiri.snizek
image: 
---

**Když kandidujete na středočeského hejtmana a chcete poznat opravdu každý kout kraje, je kolo nejlepší volba. Jiří Snížek tohle dobře ví. Je šéfem středočeských Pirátů, jednička na pirátské kandidátce v podzimních krajských volbách a také rád jezdí na kole.**

Jirka vyrazil na cestu po kraji už letos v březnu, tedy ještě v době karantény, kdy pohyb na kole byl jednou z mála možností, jak bezpečně cestovat. Spolu s pirátskou kandidátkou do Senátu Adélou Šípovou projeli Kladensko, kde Adéla žije a kandiduje.

Od prvního července už ale Jirkova cyklotour probíhá naplno jako součást pirátské oficiální volební kampaně. První navštívenou obcí byla Jesenice u Rakovníka. Celá akce skončí první říjnový týden v okolí Prahy.

**Tisíc kilometrů a přes dvě stě obcí**

Jak vypadá taková cyklotour prakticky, vysvětluje Jiří Snížek: „Denně ujedu kolem třiceti kilometrů, vím, že to není žádný závodní výkon. Jsem z Kolína. Tam se to jezdí, v Polabí! Ale když přijedete na Křivoklátsko, i těch třicet kilometrů dá docela zabrat.

Kvůli kilometrům to ale nedělám. Jde mi hlavně o to potkat se s lidmi a poznat náš kraj tak, jak ho většina politiků nikdy neuvidí. Pěkně zblízka, pohledem jeho obyvatel i návštěvníků.

Akci mám rozplánovanou celkem na dvanáct týdnů – tolik je ve středních Čechách okresů. Na kole jsem vždy tři dny v týdnu. Celkem najezdím přes tisíc kilometrů a navštívím na dvě stě obcí a měst.“

I když na jaře vyrazil Jirka na cestu sám, dnes už ho na cestě doprovází rozrůstající se peloton tvořený často místními zastupiteli, kamarády Piráty, ale i náhodnými cyklisty, kteří se třeba přidají jen na chvíli.

Pokud se chcete také připojit k této netradiční předvolební pirátské kampani, máte možnost až do začátku října. Sledujte Jirkovu cyklotour na jirisnizek.cz nebo na Facebooku středočeských Pirátů.

1.–3. 7. Rakovnicko

6.–12. 7. Praha-východ

13.–19. 7. Praha-západ

20.–26. 7. Kutnohorsko

27. 7.–2. 8. Berounsko

3.–9. 8. Příbramsko

10.–16. 8. Mělnicko

17.–23. 8. Kolínsko

24.–30. 8. Nymbursko

31. 8.–6. 9. Kladensko

7.–13. 9. Benešovsko

14.–20. 9. Mladoboleslavsko

21.–27. 9. Praha-západ

28. 9.–2. 10. Praha-východ)
