---
category: blog
layout: post
date: 2020-08-18
#published: false
tags: doprava krajská_politika
title: 'Primátor Hřib jednal v Klánovicích s představiteli okrajových městských částí Prahy a obcí Středočeského kraje o dopravě'
description: 'doprava, krajská politika'
author: Mediální odbor
#authorId: daniel.netusil
image: posts/2020/hrib-klanovice.jpg
---
V pátek 14. srpna 2020 se v MČ Praha Klánovice uskutečnilo jednání u kulatého stolu na téma doprava. Pozvání paní starostky Zorky Starčevičové přijal primátor hl.m. Prahy Zdeněk Hřib. Společně s ním se jednání zúčastnila i starostka Koloděj Angela Morávková, zastupitel hl.m. Prahy Jiří Hoskovec, zastupitelé MČ Prahy 21 Blanka Charvátová a Marek Havrda a v neposlední řadě Jiří Snížek, pirátský kandidát na hejtmana Středočeského kraje.

Jedním z témat byla připravovaná výstavba pražského okruhu a přeložky I/12, dále Klánovické spojky a problematika parkování u nádraží v Praze Klánovicích.

> "Je důležité tak zásadní otázku, jakou je doprava, která se týká obyvatel jak hlavního města, tak i Středočeského kraje, řešit společně s představiteli z řad obcí i obou krajů a snažit se hledat společné řešení. Jsem rád, že se dnešní schůzka v Klánovicích uskutečnila a že jsme na ní otevřeli řadu témat, které budeme i nadále společně řešit," uvedl Zdeněk Hřib, primátor hl.m. Prahy.
