---
category: blog
layout: post
date: 2020-03-14
#published: false
tags: komentář
title: 'Hokejoví hrdinové minulého režimu'
description: 'komentář'
author: Mediální odbor
#authorId: marek.rebicek
image: posts/2020/bubnik.jpg
---

Včera to bylo přesně 70 let, co tehdejší Státní bezpečnost pozatýkala část hvězdného týmu hokejových mistrů světa z let 1947 a 1949. Stalo se tak v období velkého očekávání na obhajobu zlata na mistrovství světa 1950 v Londýně. Účast na této akci byla před odjezdem zrušena s odkazem na údajné nevydání víz dvěma rozhlasovým reportérům, kteří měli s výpravou také odcestovat. Režim se obával možné emigrace mladých hokejistů, a proto byla část hráčů uvržena do žaláře, obviněna ze špionáže, velezrady a rozvracení státního zřízení. Ve vykonstruovaném procesu byli hráči odsouzeni k mnoha letům vězení a práci v jáchymovských uranových dolech. Hráči také na vlastní kůži okusili mučící a ponižovací praktiky StB. Teprve jednadvacetiletý Augustin Bubník osobně poznal prostory nechvalně známé věznice, označované také jako Hradčanský domeček. Tato budova původně sloužila potřebám gestapa a následně se “proslavila” zřejmě jako nejkrutější mučírna předlistopadového režimu. Zajímavé je, že někteří perzekuovaní jak za nacismu, tak komunismu označují praktiky StB za brutálnější než praktiky gestapa či SS. Ten "nepatrný" detail tkví v tom, že v poúnorové éře toto konání museli strpět přímo od vlastních spoluobčanů. Na tomto místě platí jedna poučka: nacisté udělali cokoliv, aby z vás dostali pravdu - komunisté naproti tomu chtěli doznání hlavně v tom, co pravda nebyla.

Čím se tito mladí lidé provinili? Svými sportovními výkony? Touhou po pravdě a svobodě? Přízní tehdejší společnosti? Je to pouze jedna z mnoha ilustrací zrůdnosti tehdejšího režimu. Režimu, od kterého se dnešní Komunistická strana Čech a Moravy není schopna řádně distancovat a někteří její představitelé nejenom že relativizují zločiny komunismu, ale dokonce její zločiny a historické milníky omlouvají. Například nedávno komunistický poslanec Grospič označil Únor 1948 za “pokus o puč pravice”. Tito přímí nástupci onoho zločinného režimu se dnes skrze premiéra Andreje Babiše, který sám byl agentem StB, opět podílí na moci v našem státě. Po více než třiceti letech od Sametové revoluce.

FOTO: Augustin Bubník, zdroj: pametnaroda.cz


