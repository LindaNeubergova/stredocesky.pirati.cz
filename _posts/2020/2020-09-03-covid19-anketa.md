---
category: blog
layout: post
date: 2020-09-03
#published: false
tags: covid19 krajské_volby senátní_volby anketa
title: 'Kdo je vaším hrdinou současné koronakrize?'
description: 'covid19, krajské volby, senátní volby, anketa' 
author: Piráti SčK
#authorId: mediální odbor
image: 
---

**Zeptali jsme se středočeských pirátských kandidátů do krajského zastupitelstva a do senátu:**



**Adéla Šípová**

*Advokátka a kandidátka na senátorku na Kladně*

Pro mě byli a jsou hrdinové především rodiče. Situace kolem koronaviru byla zatěžkávací zkouškou
pro všechny profese. Vedle našich prací je ale potřeba postarat se také o naše děti. Sama vím, jak je
to těžké, protože mám pět dětí. Kromě práce, kterou se snažíme dělat v rámci home office, pokud to
lze, musíme zajistit činnosti, které se jinak odehrávají ve školách a školkách. Vedle vaření je potřeba
děti učit, případně je nějak zabavit. Je to nesmírně těžké. Proto bych chtěla poděkovat a povzbudit
všechny rodiče a vyslovit obdiv zejména těm, kteří jsou na to sami, samoživitelkám a samoživitelům.
Děti jsou naše budoucnost.



**Petr Procházka**

*Odborník na dopravu a kandidát do krajského zastupitelstva*

Můj obdiv a poděkování patří všem řidičům a strojvedoucím, kteří byli denně vystaveni riziku
nakažení zákeřným virem COVID-19, a přesto spolehlivě každý den jezdili na svých linkách. Zvláštní
dík je určen i průvodčím ve vlacích všech dopravců, kteří i přes různá úskalí doprovázeli své vlaky a
denně byli vystaveni střetu se stovkami cestujících a zároveň připraveni vždy pomoci a poradit. A v
neposlední řadě děkuji dispečerům, kteří se denně operativně potýkají s novými doporučeními a
nařízeními a dovedou je velmi rychle zpracovat a uvést do provozu.

Bohužel stát tyto zaměstnance nevnímá jako ty nejdůležitější, a tak se jim často nedostává
potřebných ochranných pomůcek. Přitom doprava a infrastruktura jsou neméně důležité než
zdravotnictví a obchod.

Držím palce všem lidem v dopravě a věřím, že se přes toto období všichni překlenou ve zdraví.



**Jana Skopalíková**

*Bioložka a kandidátka do krajského zastupitelstva*

Osobně bych chtěla poděkovat všem švadlenkám a krejčím. Profesionálům i těm, kteří se jimi stali v
podstatě ze dne na den kvůli nedostatku ochranných pomůcek. Jste hrdinky a hrdinové dnešní doby!
Vážím si toho, že v podstatě a bez nadsázky šilo celé Česko. Mnoho lidí věnovalo svůj čas, nakupovalo
materiál a hotové výrobky nezištně darovalo nejen lidem ve svém okolí, ale především do nemocnic,
domovů pro seniory, policii a hasičům, pošťákům nebo prodavačkám v supermarketech. Vím, jaké to
je sedět hodiny denně u šicího stroje, stříhat po nocích nebo se snažit zjistit, proč vám zrovna teď, v
nejnevhodnější okamžik, přestal šicí stroj pracovat. Vzhlížím k těm, kteří dokázali za den ušít až 100
roušek a více. Děkuji však i těm, co se až kvůli této situaci naučili šít a vyrobili alespoň pár kousků pro
své okolí. Každá rouška má smysl, každá pomoc se počítá! Jsme v tom spolu a díky, že táhneme za
jeden provaz.



**Petr Tomáš**

*Odborník na zdravotnictví a kandidát do krajského zastupitelstva*

Chci vyslovit kolegům záchranářům, zdravotním sestrám, lékařům i všem dalším zdravotnickým
pracovníkům obrovský respekt a poděkování. Právě oni jsou nejen pro mě hrdinové této doby a této
situace. Šli do služeb s vědomím zcela nedostatečné ochrany. Mnohdy i nepochopitelně bez podpory
a pochopení svých nadřízených. Šli do práce s vědomím, že se mohou nakazit a následně nakazit své
rodinné příslušníky. Přesto do práce šli!

Děkuji, děkuji, děkuji!



**Simona Luftová**

*Středoškolská učitelka a kandidátka do krajského zastupitelstva*

Mými hrdiny jsou všechny učitelky a učitelé, kteří se snaží přizpůsobit nové situaci a snaží se udržovat
kontakt se svými žáky a studenty. Moc dobře vím, že zdaleka ne všichni máte patřičné vybavení a
technické možnosti. Věřím, že období karantény, kdy někteří z nás jsme konečně měli možnost lépe
se seznámit s online nástroji výuky, může přinést pozitivní přínos a změnu do oblasti vzdělávání.

Děkuji také žákům a studentům. Jste zavaleni hromadou úkolů a někdy ani nevíte, kde začít, nebo
nemáte motivaci něco dělat. Nevzdávejte to! Pomalými krůčky postupujte vpřed a využijte tento čas
k objevování nových možností a práce sami na sobě.

Také chci moc poděkovat všem rodičům. Jako matka tří dětí vím, že pro mnohé z vás teď nastalo
velmi náročné období. Musíte chodit do práce nebo řešit existenční problémy, zvládnout chod
domácnosti, a ještě vám přibylo břímě domácí školní přípravy.
