---
category: blog
layout: post
date: 2020-06-22
#published: false
tags: krajské_volby tisková_zpráva
title: 'Piráti zahájili ostrou fázi kampaně do krajských a senátních voleb'
description: 'krajské volby, tisková zpráva'
author: Mediální odbor
#authorId: jakub.vaclavovic
image: posts/2020/kampan.jpg
---

Dnes jsme oficiálně představili kandidáty do podzimních krajských a senátních voleb včetně jejich vizí i cílů. Kampaň odstartovala.

> „Piráti se do volebního klání pouští s heslem ‚Šance změnit budoucnost'. Věřím, že nám voliči tuto šanci dají a vloží v nás důvěru, jak to udělali již několikrát, a snad mohu s čistým svědomím říci, že jsme je ještě nikdy nezklamali. Cesta k vybudování moderních krajů nové generace začíná právě teď,“ 

uvedl předseda Pirátů Ivan Bartoš, který akci k zahájení kampaně moderoval.

Chceme se v krajích zaměřit například na průhledné a zodpovědné hospodaření, transparentní zveřejňování informací, zapojení občanů do rozhodování, lepší dostupnost zdravotních i sociálních služeb nebo ochranu krajiny před suchem a zlepšení dopravy.

> „Středočeský pirátský volební program je založen zejména na zvyšování kvality života občanů a průhledném vedení kraje. Nejzásadnější je pro nás zajištění dostupné a kvalitní zdravotní péče v regionech, udržení vody v krajině a zalepení děr na silnicích i v rozpočtu. Dále se zaměříme na střední školství, rodiny a sociální oblast, územní rozvoj a kulturu,“ 

řekl Jiří Snížek, kandidát na hejtmana pro náš kraj.

Cyril Koky, jenž kandiduje za volební obvod č. 42 Kolín, by rád v Senátu zúročil své dlouholeté zkušenosti z oblasti státní správy, sociální problematiky a prevence kriminality. 

> „Oblast, jež se mne obzvláště bolestně dotýká, je problematika sociálního vyloučení a rozvoj chudých regionů. Až jeden milion lidí se v Česku utápí v nadměrných dluzích a exekucích, ze kterých nevede systémová cesta ven. Je to velmi závažný problém, který je potřeba řešit,“ řekl Koky.

Kandidátka na senátorku Adéla Šípová, která jde do boje v obvodu č. 30 Kladno, má program postavený na třech prioritách: 

> „Jde mi hlavně o sociální politiku, životní prostředí a otevřené hospodaření státu. V oblasti sociální politiky vidím velkou potřebu řešit trh s bydlením, který má viditelný dopad do všech oblastí života. Zároveň hledám koncepční řešení dluhových pastí, které ohrožují nejen jednotlivce, ale v konečném důsledku celou ekonomiku státu.“

> "Chci být senátorka, která naslouchá a pomáhá řešit skutečné problémy. Senátorská kancelář proto musí být dostupná všem.
V době po koronavirové je např. zapotřebí legislativně podpořit malé a střední podnikatele, a občany v hmotné nouzi. Současně chci podporovat zákony, které pomohou lidem z dluhových pastí," 

uvedla Simona Luftová kandidátka do Senátu za obvod Příbram.
