---
uid: tomas.zmuda
name: Tomáš Zmuda
titles:
  before: Ing. 
  after:
category:
  - zastupitel
description: zastupitel - Jinočany
img: people/tomas-zmuda.jpg
ordPKS:
mail:
  - tomas.zmuda@pirati.cz
mob:
#  - +420 
profiles:
  github:
  facebook:
  twitter: https://twitter.com/TomasZmuda
  linkedin: https://www.linkedin.com/in/tom%C3%A1%C5%A1-zmuda-91924351/
  web: https://zmuda.cz/
heroImg: banner-default.jpg
partyUid: pirati
---

**Tomáš Zmuda** (* 8. dubna 1988, Mariánské Lázně) pochází z Lokte u Karlových Varů. Střední školu studoval v Rokycanech (obor elektronické počítačové systémy), vysokou školu v Praze, kde v roce 2013 získal titul Ing. v oboru Mezinárodní teritoriální studia. V průběhu studia již vedl školní projekty při účasti až 30 studentů v týmu. Diplomová práce byla zaměřena na vzájemnou interoperabilitu železničních dopravců. Bohužel je stále aktuální, od roku 2013 se téměř nic nezměnilo. Nyní bydlí v obci Jinočany, kde byl zvolen zastupitelem pro období 2018-2022. V rámci výkonu zastupitele je předsedou finačního výboru obce. V letech 2017-2018 zastával v Pirátské straně funkci místopředsedy kraje. 

Pracovat začal jako steward a prodejce jízdenek ve Student Agency, následně při vysoké škole se vrátil k IT do Národní technické knihovny v Praze jako ICT administrátor. Po absolutoriu pracoval 3 roky jako IT projektový manažer ve společnosti Dantem s.r.o. a aktuálně pracuje na stejné pozici ve společnosti CS Soft a.s. zabývající se systémy pro řízení letového provozu.

Je šťastně ženatý a má jednu dceru. Členem České pirátské strany je od roku 2016 a ve volbách do Poslanecké sněmovny v roce 2017 kandidoval na 6. místě středočeské kandidátky. Je v registru dárců kostní dřeně a také pravidelný dárce A+ krve. Jeho hlavním zájmem je na lokální úrovni zprůhlednit samosprávu obcí, lépe poskytovat informace občanům a hlavně konečně učinit e-government obcí použitelným. Na celostátní úrovni podporovat a podílet se na pirátské filozofii a konat!

Rád sportuje, často ho uvidíte běhat kolem letiště (i s foťákem), staví hračky založené na mikro počítači Raspberry Pi a rád vytváří webové stránky.

