---
uid: jiri.snizek
name: Jiří Snížek
titles:
  before: Ing. 
  after:
category:
  - pks
  - kandidat-2018-komunalni-kolin
description: předseda krajského sdružení
img: people/jiri-snizek.jpg
ordPKS: 1
mail:
  - jiri.snizek@pirati.cz
mob:
  - +420 721 356 719
profiles:
  github:
  facebook: https://www.facebook.com/snizekjiri
  twitter:
  linkedin:
---

**Jiří Snížek** (* 13. července 1989) je od listopadu 2018 předsedou Krajského sdružení Středočeský kraj České pirátské strany, předtím zastával funkci čtvrtého místopředsedy. Narodil se v Kolíně. Žil v Záboří nad Labem a v Praze. Od roku 2015 žije v Kolíně. Ve volbách do zastupitelstva města Kolína v roce 2018 kandidoval na druhém místě pirátské kandidátní listiny. Byl členem Komise pro hospodaření s byty a nebytovými prostory Rady města Kolína a je členem pracovní skupiny Smart City Kolín.

Chodil na základní školy v Záboří nad Labem a v Týnci nad Labem, dále pak na Gymnázium Jiřího Ortena v Kutné Hoře. Vystudoval obor Elektronika a sdělovací technika v rámci studijního programu Elektronika a informatika na Elektrotechnické fakultě ČVUT v Praze (Bc.). Napsal bakalářskou práci na téma Digitální výhybky v akustickém pásmu (Digital crossovers in acoustic range). Dále vystudoval program Inteligentní budovy, který zajišťují fakulty elektrotechnická, stavební a strojní ČVUT (Ing. – magisterskou práci vypracoval na téma Návrh realizace a řízení klimatu v bytě – Design and Control of the Clima System in the Flat).

Současně s posledním ročníkem na ČVUT jeden rok studoval filosofii na Ústavu filosofie a religionistiky Filosofické fakulty Univerzity Karlovy. V roce 2018 [absolvoval bakalářské kombinované studium (kombinace dálkového a prezenčního studia) filosofie na Katedře filosofie Masarykovy univerzity](https://is.muni.cz/osoba/450034). V rámci studia napsal a obhájil bakalářskou práci s názvem Lidské právo na sociální zabezpečení, ve které srovnal a zhodnotil přístupy Johna Rawlse, Amartyi Sena, Petera Singera a Philippa Van Parijse. Jeho vášeň pro filosofii vychází z přesvědčení, že rozhodnutí o tom, co dělat, je důležitější než rozhodnutí o tom, jak to dělat. Ve filosofii je mu nejbližší etika a politická a sociální filosofie.

Živí ho spolupráce s firmou [Alis s r.o.](http://www.alis.cz), pro kterou instaluje a školí informační systém pro veřejnou správu a školy (účetnictví, majetek, mzdy, evidence obyvatel, legalizace a vidimace, matrika, spisová služba, evidence hřbitovů, poplatky, evidence smluv, napojení na základní registry, oceňování pozemků a propojení relevantních modulů).

### Související články

* [Předseda středočeských Pirátů Jiří Snížek Na palubě s Piráty](/aktuality/predseda-stredoceskych-piratu-jiri-snizek-na-palube-s-piraty.html)
* [Jiří Snížek se stal lídrem kandidátky do krajských voleb ve Středočeském kraji](/aktuality/jiri-snizek-se-stal-lidrem-kandidatky-do-krajskych-voleb-ve-stredoceskem-kraji.html)
* [Středočeský lídr na Pirátské vlně](/aktuality/stredocesky-lidr-na-piratske-vlne.html)
* [Ivan Bartoš opět zvolen předsedou Pirátů. Jiří Snížek demonstroval Středočeský kraj jako donut](/aktuality/ivan-bartos-opet-zvolen-predsedou-piratu-jiri-snizek-demonstroval-stredocesky-kraj-jako-donut.html)
* [Lídr Pirátů Jiří Snížek o nadcházejících krajských volbách](/aktuality/lidr-piratu-jiri-snizek-o-nadchazejicich-krajskych-volbach.html)
* [Jiří Snížek, předseda a lídr středočeských Pirátů o pandemii](/aktuality/jiri-snizek-predseda-a-lidr-stredoceskych-piratu-o-pandemii.html)

