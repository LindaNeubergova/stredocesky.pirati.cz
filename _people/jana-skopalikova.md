---
uid: jana.skopalikova
name: Jana Skopalíková
titles:
  before: Mgr.
  after: 
category: pks
description: 3. místopředsedkyně krajského sdružení
ordPKS: 4
img: people/jana-skopalikova.jpg
mail: jana.skopalikova@pirati.cz
mob:
#  - 
profiles:
  web:
  github:
  facebook: jana.skopalikova.50
  twitter:
  linkedin:
---

**Jana Skopalíková** (* 1993) je nyní 3. místopředsedkyní krajského sdružení Středočeský kraj a bývalou předsedkyní místního sdružení Benešov. Také se angažuje v krajském mediálním odboru a je hostujícím členem MS Olomouc. Členkou Pirátů se stala v polovině roku 2018 a kandidovala na 3. místě v komunálních volbách 2018 do zastupitelstva v Benešově.

Pochází z Olomouce, kde vystudovala Slovanské gymnázium. Ve studiu pokračovala na Přírodovědecké fakultě Univerzity Karlovy v Praze, kde dokončila bakalářský obor Molekulární biologie a biochemie organismů a magisterský obor Botanika se zaměřením na cévnaté rostliny. Nyní studuje doktorský program (v rámci své disertační práce se věnuje fylogenezi rodu kurkuma).

Piráty volí už dlouho, ale více se o ně zajímat začala po úspěchu volbách do Poslanecké sněmovny v roce 2017. Prvně si jen četla články na webových stránkách, pak pomáhala vařit Pirátský guláš v Praze nebo se účastnila akce Ukliďme Česko. Nakonec se odvážila podívat se na schůzi, kam šla hlavně pro to, aby pomohla s korekturami. Velmi si cení toho, že Piráti nedělají jen politiku, ale také se věnují potřebným, přírodě a nedělají pouze věci, které by jim přinesly politické body. Politiku bere jako nástroj, jak posunout svět směrem k lepšímu.

Táhne ji to směrem k zero-waste životu, protože se jí nelíbí, kolik odpadu, a zejména jednorázových plastů, každý člověk denně vyprodukuje. V rámci pirateconu k problematice zerowaste měla přednášku o swapování a upcyklingu, vedla workshop šití látkových pytlíčků na ovoce a zeleninu ze starých záclon. Ráda svými výrobky obdarovává ostatní (pokud jí řeknete, může být nějaký látkový pytlík i váš).

Miluje přírodu, pracuje s dětmi v přírodovědném oddílu Lid Medvědího potoka a vede několik praktik na Katedře botaniky. Ráda hraje na kytaru a zpívá u táboráku, věnuje se americkému stepu (cloggingu), někdy fotí - nejradši kytičky, zajímá se o rekonstrukci historie a po večerech šije dobové kostýmy.

