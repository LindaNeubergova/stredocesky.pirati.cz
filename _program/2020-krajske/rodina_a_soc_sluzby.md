---
title: Rodina a sociální služby
uid: 2020-krajske-5
campaignCategoryUid: 2020-krajske
campaignGroupUid: 2020-krajske
approved:
garant:
perex: >
  
order: 5
---

**1. Rozšíříme sociální služby pro seniory**
Zaměříme se na podporu poskytování péče v přirozeném domácím prostředí a alternativní způsoby bydlení pro seniory – komunitní bydlení, sdílené bydlení nebo dostupnost menších bytů. Podpoříme domácí hospicovou péči. Upřednostníme podporu pobytových i terénních komunitních služeb před velkokapacitními ústavy. Zasadíme se o to, aby domy pro seniory byly dostupné pro místní obyvatele.

**2. Zajistíme dostupné bydlení**
Zmapujeme situaci okolo bytové nouze v kraji. Poskytneme podporu obcím, které na svém území řeší problémy s dostupností bydlení nebo komplexní problémy v tzv. sociálně vyloučených lokalitách.
Podpoříme spolupráci mezi postiženými územími tak, aby se problémy pouze nepřesouvaly z obce do obce.

**3. Zpřístupníme dluhové poradenství**
Pomůžeme rozšířit síť bezplatných dluhových poraden. Prohloubíme spolupráci s neziskovými organizacemi, které významným způsobem pomáhají lidem v dluhové pasti. Zasadíme se i o zvýšení finanční gramotnosti.

**4. Podpoříme rodiny s dětmi**
Budeme prosazovat vznik rodinných center, dětských skupin a zařízení pro rodiny s dětmi. Pomůžeme rodinám sladit práci a péči o děti.
