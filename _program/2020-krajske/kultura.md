---
title: Kultura
uid: 2020-krajske-9
campaignCategoryUid: 2020-krajske
campaignGroupUid: 2020-krajske
approved:
garant:
perex: >
  
order: 9
---

**1. Navýšíme financování kultury**
Budeme prosazovat navýšení finančního příspěvku na kulturu na minimální hranici 2 % z celkového rozpočtu kraje. Tyto finance budou určeny především pro muzea, galerie a Fond kultury a obnovy památek.

**2. Odpolitizujeme řízení kulturních institucí**
Prosadíme výběrová řízení za účasti odborníků a odvolávání vedoucích pracovníků pouze v jasně definovaných případech. Vytvoříme koncepci řízení příspěvkových organizací a provedeme revizi platných směrnic.

**3. Zavedeme transparentní a přehledný grantový systém**
Ve spolupráci s odborníky podrobíme revizi systému pro rozdělování kulturních dotací. Snížíme byrokratickou zátěž, která bývá pro žadatele o grant překážkou. Zavedeme možnost víceletého financování jednotlivých projektů, které je důležité pro zachování tradičních kulturních akcí v regionech.
