---
title: Životní prostředí a zemědělství
uid: 2020-krajske-2
campaignCategoryUid: 2020-krajske
campaignGroupUid: 2020-krajske
approved:
garant:
perex: >
  
order: 2
---

**1. Vrátíme vodu lidem i krajině**
Budeme podporovat chytré hospodaření s vodou v obcích i krajině, například zelené střechy, stromořadí podél cest a opatření k větší odolnosti lesů nebo prvky zvyšující pestrost krajiny. Zajistíme administrativní i finanční podporu pro rozvoj infrastruktury pro pitnou i odpadní vodu.

**2. Minimalizujeme vznik odpadů**
Upřednostníme recyklaci před spalováním odpadů. Klademe důraz na efektivní způsoby odstraňování ekologických zátěží. Podpoříme pokračování kotlíkových dotací. Zaměříme se na světelné a hlukové znečištění.

**3. Posílíme lokálnost a udržitelnost**
Zasadíme se o dodávky surovin lokálních zemědělců a producentů do krajem zřizovaných škol, nemocnic, sociální zařízení a institucí. Podpoříme tím jak regionální ekonomiku, tak i pestrost zemědělské produkce. Krajský majetek budeme spravovat v souladu s principy udržitelnosti, prevence vzniku odpadů a emisí.

**4. Podpoříme zodpovědné hospodaření v krajině**
Budeme motivovat soukromé vlastníky a obce k pronájmu půdy zemědělcům za dlouhodobě udržitelných podmínek ekologického zemědělství. Podpoříme poradenství s cílem usnadnit lokálním zemědělcům snadnější přístup k dotacím a přechod k udržitelným vzorcům hospodaření v krajině.
